<!DOCTYPE html>
<html lang="tr">
<head>
	<meta charset="UTF-8">
	<meta name="viewport"    content="width=device-width">
	<meta name="author"      content="Ali Demir, Istanbul, 2026" />
	<meta name="description" content="Creation" />
	<link rel="stylesheet" href="main.css" media="all">
    <link rel="apple-touch-icon" href="/Kuran/image/Kay.png">
    <link rel="icon" href="/Kuran/image/Kay.png">
    <title>Sürekli Yaratılmaktadır</title>
</head>
<body>

<h2>Var olan her şey sürekli yaratılmaktadır…</h2>

<p>
Mutlak yaratan ve yegâne Hakim olan Allah’ın eylemlerinde yani yapıp ettiklerinde asla “abes”
yoktur. Abes kelimesi boşuna, gereksiz, amaçsız demektir. Bu anlamlarla, ifadeyi tersinden
dillendirirsek, Allah’ın yarattığı ve halen de yaratmakta olduğu tüm var olanlarda ve olaylarda
mutlak bir amaç, mutlak bir gereklilik mevcuttur. İnsan olarak bugün biz bu gayeleri
göremeyebiliriz, anlamayabiliriz ama var olan her şeyin mutlak bir amacı vardır.
</p>

<p>
Sorgulayan insan olarak biz, neden beş parmağımız var, neden bu kadar farklı renkler var veya
bu kadar kötü koku niçin oluşuyor? gibi sorular sorabiliriz. Araştırmalar yapabiliriz.
Tartışabiliriz. Sormalıyız, araştırmalıyız ve tartışmalıyız da. Ama şuna tüm kalbimizle
inanmalıyız ki onların her birinin mutlak bir gayesi vardır ve tüm bu varlıkların tek nedeni olan
insana hizmet için de gerekli ve faydalıdır. Bunlar tabii ki ispat edilemeyen, ispat edilmeden
inanmaya dayalı ifadelerdir ve Müslüman olarak buna inanırız ve inanmalıyız.
</p>

<p>Bu konuyu burada bırakıp, özel bir yaratma konusuna geçmek istiyorum.</p>

<p>
“İbret nazarıyla etrafına bakan bir insan, her şeyi yoktan var eden, şekillendiren ve idare eden
bir yaratıcı olduğunu idrak eder. Gezegenlerin hiç sapmadan yörüngelerinde akıp gitmesi,
güneşin yeryüzünü aydınlatması, ayın ve yıldızların bir kandil gibi geceyi süslemesi, bize adeta
‘Rabbini unutma!’ diye haykırır…”
</p>

<p>
İslam Ansiklopedisinin “Yaratmak” maddesinde, yaratma fiili İslâmî kaynaklarda en sık
geçen haliyle “halk”tır; sözlükte “yaratmak, meydana getirmek, bir şeyden yeni bir şey icat
etmek, imal etmek, ölçüp biçmek (takdir)” gibi anlamlar taşır.
</p>

<p>
Kur’ân-ı Kerîm’de kırk altı ayette elli iki defa “halk” kelimesi ve 200’ü aşkın yerde türevleri
geçmektedir.
</p>

<p>
Allah’ın yaratma buyruğu olan “kün” (ol) emri, “Allah bir şeye hükmettiğinde ona ‘ol’ der,
hemen olur” ifadesiyle sekiz ayette geçmektedir.
</p>

<p>
“Her şeyi yarattı” (Bakara 2/29; En‘âm 6/101, 102; Furkān 25/2; Zümer 39/62); <br>
“Dilediğini yaratır” (Âl-i İmrân 3/47; Nûr 24/45; Kasas 28/68) <br>
gibi mutlak yaratmadan söz eden çok sayıda ayet vardır.
</p>

<p>
Göklerin ve yerin yaratılmasıyla ilgili ayetlerde geçen “bi’l-hakk” ifadesi, evrenin ve
içindekilerin boş yere değil, hikmetle yaratıldığını bildirir.
</p>

<p class=meal>
“Biliniz ki halk da emir de Allah’ındır.” (A‘râf 7/54)
</p>

<p>Şimdi bu “kün fe yekün” hakikatine bakalım.</p>

<p>
Bilim adamları bugüne kadar evrende toplam 154 element keşfetmişlerdir. Evrenin tamamı
bu elementlerin farklı şekillerde bir araya gelmesinden oluşur.
</p>

<p>
Tekstil alanında gördüğümüz her şey ise yalnızca 8 elementten oluşur. 2024 yılında dünyada
üretilen 132 milyon ton elyafın tamamı bu elementlerden meydana gelmiştir.
</p>

<p>
Bu elementler: Hidrojen, Karbon, Azot, Oksijen, Flor, Fosfor, Kükürt ve Klor’dur.
</p>

<img src="./elements.jpg" alt="Atom yapısı diyagramı" width=752>

<p>
Bir karbon atomunun çapı 1.5×10<sup>-10</sup> metredir. Bu, insan aklının doğrudan
kavrayamayacağı kadar küçüktür.
</p>

<p>
Pamuk lifi, topraktan emilen su ve güneş enerjisiyle üretilen selüloz molekülünden oluşur.
Selüloz yalnızca Karbon, Hidrojen ve Oksijen elementlerinden meydana gelir.
</p>

<img src="./polimer.jpg" alt="Selüloz molekülü" width=418>

<p>
Su molekülü iki hidrojen ve bir oksijen atomundan oluşur. Allah’ın “ol” emriyle atomlar
kovalent bağ kurar, moleküller oluşur, hayat başlar.
</p>

<img src="./water.jpg" alt="Su molekülü ve bağlar" width=418>

<p>
Isıtıldığında su buhar olur, soğutulduğunda buz… Moleküller arası bağların yönetimiyle
madde hâl değiştirir.
</p>

<p>
Mühendislik, atomlar ve moleküller arasındaki bu bağların düzenlenmesi esasına dayanır.
</p>

<p class=meal>
81. Gökleri ve yeri yaratan, onların benzerlerini yaratmaya kadir değil midir? Evet, O her şeyi
bilen yaratıcıdır.<br>
82. Bir şeyi dilediğinde O’nun sözü sadece “Ol” demektir, hemen olur.<br>
83. Her şeyin mülkü elinde olan Allah ne yücedir. O’na döndürüleceksiniz.
</p>

<p>
“Hallâkul Alîm” ifadesi, bazı alimler tarafından “sürekli yaratan ve her şeyi bilen” şeklinde
tercüme edilmiştir.
</p>

<p>
Allah elementler arasındaki bağları bir an için çekse, pamuk toz, insan bedeni jel hâline
gelirdi. İşte bu yüzden Allah tüm evreni her an yeniden yaratmaktadır.
</p>

<p class=meal>
“O gün gök, erimiş maden gibi olur.<br>
Dağlar da atılmış yün gibi olur.” (Meâric 70/8–9)
</p>

</body>
</html>
